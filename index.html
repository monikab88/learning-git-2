<!DOCTYPE html>
<html lang="en">
  <head>
      <meta charset="utf-8">
      <title>My site</title>
      <link rel="stylesheet" href="style.css">
  </head>
  <body>
<h1>Samotność</h1>
<h2>Cyprian Kamil Norwid</h2>
<p>Cisza - niekiedy tylko pająk siatką wzruszy,<br>
Lub przed oknem topolę wietrzyk pomuskuje;<br>
Och! jak lekko oddychać, słodko marzyć duszy -<br>
Tu mi gwar, tu mi uśmiech myśli nie krępuje.</p>

<p>Jak niewolnik, co ciężkie siłą więzy kruszy<br>
I zgasłe życie w sercu na nowo poczuje,<br>
Tak ja, na chwilę zwolnion z natrętnych katuszy,<br>
Wdzięk i urok milczenia czuję i pojmuję.</p>

<p>Bo gdy w kole biesiady serce nas nie łączy,<br>
Gdy różnorodne myśli mieszkać z sobą muszą,<br>
Gdy dusza duszy pojąć, zrozumieć niezdolna -</p>

<p>Prożno nektar napojów hajnie się wysączy;<br>
Śmiechy, piosnka, biesiada - wszystko jest katuszą;<br>
U mnie rozkosz i życie, gdy moja myśl wolna.</p>
  </body>
</html>
